#1984 (роман)

![alt text](https://upload.wikimedia.org/wikipedia/uk/thumb/8/8c/Dzhordzh_Orwell_-_1984_%28Ukrainian_edition%2C_2015%29.jpg/200px-Dzhordzh_Orwell_-_1984_%28Ukrainian_edition%2C_2015%29.jpg "«1984» (відомий також під назвою Тисяча дев'ятсот вісімдесят четвертий)")
«1984» (відомий також під назвою Тисяча дев'ятсот вісімдесят четвертий) — антиутопія англійського письменника [Джорджа Орвелла](https://uk.wikipedia.org/wiki/%D0%94%D0%B6%D0%BE%D1%80%D0%B4%D0%B6_%D0%9E%D1%80%D0%B2%D0%B5%D0%BB%D0%BB), написаний 1948 року (у назві роману цифри 4 і 8 переставлені місцями) й опублікований 1949-го. Роман розповідає історію Вінстона Сміта і його деградації під впливом[1] тоталітарної держави, в якій він живе.

Поряд із «Прекрасним новим світом» (англ. Brave new world) Олдоса Гакслі і «451° за Фаренгейтом» Рея Бредбері, це найвідоміша і найцитованіша антиутопія у літературі.

Роман перекладений 62 мовами. Проте він здійснив значний вплив і на саму англійську мову. «1984», його термінологія й автор стали специфічними термінами при обговоренні питання приватності і державної безпеки. Так, термін «орвелліанство» став описувати дії або організації, що нагадують про тоталітарне суспільство змальоване у романі, а фраза «Старший Брат пильнує за тобою!» (англ. Big Brother is watching you!) почала позначати будь-який акт спостереження, який сприймається як насильницький.

У 2009 р. впливова британська газета «Таймс» оголосила роман «1984» найважливішою книгою, надрукованою за останні 60 років.[2]